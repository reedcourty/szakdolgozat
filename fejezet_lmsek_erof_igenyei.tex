\chapter{Tanulásmenedzsment rendszerek erőforrásigényei}

Minden informatikai rendszernek van erőforrásigénye, vagyis az a minimális hardver konfiguráció, amelyen a rendszer bizonyos számú kérést ki tud szolgálni adott időn belül. Az erőforrások mérete befolyásolja a kiszolgálható kérések számát. Ha a kérések száma növekszik, akkor növekedhet az erőforrásigény is. A kiszolgálandó kérések típusától, fajtájától függ, hogy pontosan milyen erőforrásokra van igény.
Egy informatikai rendszer esetében a leggyakrabban emlegetett, figyelt, használt erőforrások:
\begin{sajat_itemize}
\item CPU (pl. mennyi processzoridőt használ a rendszer, mennyit az alkalmazás),
\item memória (pl. mennyi memóriát használ az alkalmazásunk),
\item tárhely (pl. mennyi tárhelyet foglal el az alkalmazásunk az adataival együtt),
\item hálózat (pl. mennyire van kihasználva a sávszélesség, mennyi a ki és be irányú forgalom),
\item I/O sávszélesség
\item stb.
\end{sajat_itemize}

A következőekben egy alapvető rendszer és az arra ráépülő, a háromrétegű architektúrát megvalósító alkalmazások erőforrásigényeit vizsgálom meg, majd pedig ezen igények lehetséges változásait és azok okait gyűjtöm össze egy LMS rendszer esetében. 

\section{Alapvető igények}

Egy informatikai rendszer teljes erőforrásigénye sok részletből tevődhet össze. Alapvetően meghatározza az operációs rendszer igénye, az erre épülő szolgáltatások (adatbázis szerver, webszerver, levelezőszerver, egyebek) és a főszolgáltatás platformja.
A ma használatos szerver operációs rendszerek alapkövetelményének számít \cite{ws2008sr,ubuntuminhr,redhatcaplim}:

\begin{sajat_itemize}
\item min. 1-1,5 GHz-es CPU (x86 vagy x64), de 2 GHz az ajánlott,
\item min. 512 MB memória, de 2 GB ajánlott\footnote{Red Hat Linux esetében pl. 1 GB/processzor egység},
\item min. 10 GB tárkapacitás.
\end{sajat_itemize}

Gyakran ajánlják a szerverek operációs rendszerének a Linux rendszereket, mivel ezek általában kevesebb memóriát használnak fel, így több marad a többi szolgáltatás számára. 

Nem csak az LMS-ek, de minden webes alkalmazás esetén is különböző platformokat találunk az alkalmazásszerver oldalán. Az igen elterjedt, PHP mellett az üzleti életben gyakran Java alapokon fejlesztenek, de nem szabad megfeledkezni a .NET-es, Ruby on rails-es vagy a Python-os megvalósításokról sem. Az egyes platformok különböznek teljesítményükben, ''gyorsaságukban'', megbízhatóságukban és erőforrásigényükben is. Az egyik legelterjedtebb webes alkalmazás platform a PHP, mivel ez a nyelv szinte minden operációs rendszeren, szinte minden webszerverrel együtt tud működni, és emellett igen jól skálázható.

\subsection{Webszerverek erőforrásigénye}

Ahhoz, hogy el tudjunk indulni a webszerverek erőforrásigényeinek vizsgálatában, először meg kell értenünk, hogyan is működnek ezek az alkalmazások. Egy webszerver általában egy többfolyamatos (\angolul{multi-process}) vagy többszálas (\angolul{multi-threaded}) modell szerint működik\cite{Lu:2001:FCA:882481.883781}. Ezek a feldolgozó folyamatok vagy szálak igény esetén jönnek létre, vagy egy tárolóban előre létrehozott számban várják a beérkező TCP kapcsolatokat, hogy kiszolgálhassák azokat. A széleskörűen használt Apache webszerver a többfolyamatos, készletes modellt alkalmazza.

A HTTP 1.0 esetében minden egyes kérés egy TCP kapcsolatot jelentett, amely így nagyszámú konkurens kapcsolatot igényelt. Ezen javítva a HTTP 1.1-es verziójában megjelent a perzisztens kapcsolat, amely lehetővé teszi, hogy egy kapcsolatba több kérés is belekerüljön\cite{rfc1945,rfc2616}.

Ezek a perzisztens kapcsolatok egy új típusú szűk keresztmetszetet hoztak be a szerverekbe. Amióta a kiszolgáló folyamat egy perzisztens kapcsolathoz köthető, a CPU kihasználtsága nagyon alacsony. Ezen alacsony kihasználtságon a végrehajtó folyamatok számának növelésével segíthetünk, ám ekkor a virtuális memória kezdhet el vergődni (\angolul{thrashing}). Ezt csak viszonylag sok elérhető memóriával orvosolhatjuk. Ebből következik, hogy a webszerverek inkább \mbox{memória-,} mint processzorigényesek. 

\subsection{Adatbázisszerverek erőforrásigénye}

Az adatbázisok erőforrásigénye igen összetett, hiszen egyik részről a lekérdezéseket, tranzakciókat optimalizálni kell (CPU terhelés), az adatokat a háttértárról be kell olvasni, vagy oda ki kell írni (I/O terhelés), és az ezeket az igények csökkentő technikák memóriaigénye növekedhet.

Az adatbázisszerverek nagy része támogatja az ún. \angolul{connection pooling} megoldást, amely a webszerverek perzisztens kapcsolat-kezeléséhez hasonló, és ezzel együtt ebben az esetben is az erőforrásigény a memória felé tolódik el. Tehát összességében az adatbázisszerverek is inkább memória és lemez I/O igényesek.

Néhány adatbázisnál előnyként jelenik meg, hogy a \angolul{connection pooling}gal úgy tudjuk a teljesítményt növelni, hogy ahhoz nem kell az alkalmazásréteghez hozzányúlni. A PostgreSQL adatbázis-kezelőhöz fejlesztett pgpool (\href{http://www.pgpool.net}{http://www.pgpool.net}) például egy ilyen megoldás, amellyel akár kétszeres kiszolgálási értékeket is elérhetünk.

\section{Egy példarendszer: a Moodle}
A Moodle hardveres erőforrásigényei a következők:
\begin{sajat_itemize}
\item min. 160 MB tárolókapacitás (csak a rendszernek \footnote{A teljes tárolókapacitás függ az oktatási anyag mennyiségétől, méretétől, típusától (pl. oktatóvideók)}),
\item min. 256 MB memóriakapacitás (1 GB ajánlott).
\end{sajat_itemize}
Érdemes megjegyezni, hogy a hivatalos Moodle oldalon 1 GB memóriát ajánlanak 50 felhasználó egyszerre történő kiszolgálásához \cite{moodleinst}.
Természetesen ez még nem a teljes rendszer igénye, hiszen a webkiszolgálónak és az adatbázisszervernek is van erőforrásigénye, de egy viszonylag alacsony felhasználói számmal rendelkező szervernek elegendő az 1 GB memóriakapacitás.

A processzor oldaláról nincs különösebb megkötés, a manapság már általánosnak mondható kétmagos, 1,5 GHz-es processzor már elégnek bizonyulhat a rendszer működéséhez.

\section{Igények terhelésváltozások esetén}

Az LMS-ek esetében a terhelésváltozások okozói elsősorban maguk a felhasználók, hiszen ők azok, akik időszakosan megnövekedett kérésszámot intézhetnek a rendszerünk felé. Érdemes lehet ezeket az időszakokat és a hozzájuk kapcsolódó viselkedési változásokat összegyűjteni.

Egy LMS életében a következő erőforrásigényes időszakokat különböztethetjük meg:
\begin{sajat_itemize}
\item kurzus-/vizsgajelentkezési időszak,
\item kurzussal kapcsolatos feladatok beadási határideje,
\item kurzus online teszt, vagy vizsga kitöltés (határ)ideje,
\item egyéb a kurzussal kapcsolatos offline számonkérés,
\item online előadás közvetítés,
\item audiovizuális tananyagokkal rendelkező kurzus számonkérésének ideje, 
\end{sajat_itemize}
és még hosszasan sorolhatnánk. A következőekben megpróbálom összefoglalni, hogy ezek közül melyik milyen módon terheli meg a rendszerünk erőforrásait.

\subsubsection{Kurzus-/vizsgajelentkezési időszak\protect\footnote{Ezt az alfejezetet a BME KTH Neptun Üzemeltetés által kiadott tájékoztatók alapján írtam, amelyek a rendszer bejelentkező oldalán, a "Letölthető dokumentumok" résznél találhatóak.}}

Sajnos a BME hallgatóinak nem ismeretlen a Neptun Egységes Tanulmányi Rendszer vizsga- és tárgyjelentkezési időszakokban történő kiesése. Ezekben az időszakokban rohamosan megnő az egyszerre aktív felhasználók száma, amivel a rendszer nem tud megbirkózni. Az üzemeltetés mindent megtesz annak érdekében, hogy a rendszer működőképes legyen a több ezer felhasználó esetén is, de ha valamelyik rétegben egy-egy erőforrás nem tudja feldolgozni a kéréseket, akkor az az egész rendszerre kihatással van.

A rendszer terheléselosztását egy virtualizált gépre telepített szoftver végzi. A 2011. év januári tárgyfelvételi időszakában ez az ingyenes, de több helyen sikerrel alkalmazott szoftver 4000-5000 konkurens felhasználót még ki tudott szolgálni, de az efölötti kérések tömegével már nem volt képes megbirkózni.

A rendszer úgy van kialakítva, hogy a terheléselosztó építi ki a kapcsolatot a webszerverekkel, viszont amikor az összeomlik, a már felépített kapcsolatok is elvesznek. A felhasználók ebből annyit tapasztaltak, hogy a rendszer csak hosszú idő után engedte őket belépni a rendszerbe, majd ezután gyakran ki is dobta őket.

A felhasználók a negatív tapasztalatokra még agresszívebben próbálták elérni a rendszert (folyamatos oldallekérések, frissítések), amely viselkedés csak növelte a kiszolgálatlan kérések számát. Mindeközben a webszerverek és az adatbázisszerverek kihasználtsága a nullához közelített, hiszen a terheléselosztó nem volt képes a kéréseket továbbítani feléjük.

A Neptun rendszer a júniusi tárgyfelvételi időszakot is zökkenővel viselte. A június 7-én 18 órakor kezdődő felhasználói rohamot, ami 6000 egyidejű, aktív felhasználót jelentett, ezúttal a terheléselosztó jól viselte, ám pontosan emiatt az adatbázisszerver nem tudod megküzdeni a nagy számú kéréssel, és megtelt a memóriája.

Ennek következtében az üzemeltetésnek le kellett állítani az egész rendszert, újrakonfigurálni az adatbázisszervert (szerencsére mivel virtualizált rendszerről beszélünk, ezért viszonylag egyszerű megnövelni a memóriáját), majd újraindítani azt és a webszervereket. Ezután a rendszer már megfelelően működött, alig 10 perc leforgása alatt 6000 felhasználó tudott belépni, és 22500 tárgyat felvenni.

A 2011. augusztus végi tárgyfelvételi időszak jól jellemzi, hogy mennyire függ egy ilyen rendszer a felhasználói viselkedéstől.  Mivel a hallgatóknak már lehetőségük volt a nyár elején felvenni a következő féléves tárgyaikat, ezért a véglegesítési időszakban elmaradt a szokásos terhelés.

A 2011. november 28-án 18 órakor kezdődő vizsgajelentkezés során megint problémák voltak a rendszerrel. Ezúttal a terheléselosztó és a webszerverek tökéletesen működtek, azonban az adatbázisszerver két rendszerparaméter miatt újraösszeomlott. A szerver újrakonfigurálásával és a rendszer teljes újraindításával a problémát elhárították, és a felhasználók újra megrohanhatták a Neptunt.

A történtek tanulsága, hogy egy ilyen összetett infrastruktúra esetében elég az egyik rétegben bekövetkező hiba, és az az egész rendszerre hatással lehet. Az üzemeltetés automatizált terheléstesztekkel próbálta megkeresni a rendszer szűk keresztmetszetét, és új konfigurációs beállításokkal megszüntetni azokat, de a felhasználói viselkedést nem tudták egyik esetben sem előre meghatározni.

\input{tablazat_neptun_users}

\Aref{tab:neptunusers}.~táblázatban látható, hogy az adott időszakokban hogyan alakult a konkurens felhasználók maximális száma (\textit{Max. felhasználó}) és a rendszer által még kiszolgálható felhasználók száma (\textit{Op. felhasználó}). (Forrás: a BME KTH Neptun Üzemeltetés által kiadott tájékoztatók)


\Aref{fig:neptun_003}.~ábrán látható a 2011. június havi tárgyfelvételi időszak néhány jellemző tárgyfelvétellel kapcsolatos adata. Jól megfigyelhető, hogy az első órában milyen alacsony a sikeres tárgyfelvételek száma, hiszen ebben az időszakban a rendszer nem üzemelt megfelelően, majd a következő oszlopban a már újra konfigurált és újraindított rendszer teljesítménye/felhasználói aktivitása látható.

\begin{figure}[!ht]
\centering
\includegraphics[width=80mm, keepaspectratio]{figures/neptun_003.png}
\caption{Tárgyfelvételek száma a Neptun rendszerben (Forrás: a BME KTH Neptun Üzemeltetés által kiadott tájékoztatók)}
\label{fig:neptun_003}
\end{figure}

A 2011. augusztus végi időszakot \aref{fig:neptun_004}.~ábra mutatja be. Mivel ekkor a rendszer nem volt annyira leterhelve, ezért itt az első oszlop a legmagasabb, majd a másodikban hirtelen csökkenés következett be, végül az idő folyamán fokozatosan csökkent a terhelés. Vagyis a felhasználói kérések száma az első órában volt maximális, amit a rendszer sikeresen kezelt. 

\begin{figure}[!h]
\centering
\includegraphics[width=80mm, keepaspectratio]{figures/neptun_004.png}
\caption{Tárgyfelvételek száma a Neptun rendszerben (Forrás: a BME KTH Neptun Üzemeltetés által kiadott tájékoztatók)}
\label{fig:neptun_004}
\end{figure}

\Aref{fig:neptun_005}.~ábrán a 2011. novemberi tárgyfelvétellel kapcsolatos adatokat láthatjuk. A rendszer kezdeti működési nehézségei itt is jól kivehetők, ha figyelembe vesszük, hogy az egyes oszlopok a sikeres kéréseket mutatják. A rendszer újrakonfigurálásának eredményét a második oszlop mutatja, amely a legmagasabb a vizsgált időszakban.
Szinte mindegyik grafikon esetén megállapítható, hogy a rendszer ez első órában van terhelve, ami a felhasználói viselkedésből ered. A hallgatók tárgyfelvétel esetén szeretnének a legjobb, legnépszerűbb kurzusokra bekerülni, vizsgajelentkezésnél pedig a nekik megfelelő időpontokra jelentkezni, amíg be nem telnek azok.

\begin{figure}[!h]
\centering
\includegraphics[width=80mm, keepaspectratio]{figures/neptun_005.png}
\caption{Tárgyfelvételek száma a Neptun rendszerben (Forrás: a BME KTH Neptun Üzemeltetés által kiadott tájékoztatók)}
\label{fig:neptun_005}
\end{figure}

\subsubsection{Kurzussal kapcsolatos feladatok beadási határideje}

Hallgatók jellemző viselkedése, hogy megpróbálják az utolsó pillanatban elkészíteni a kiadott feladatokat, amelynek következtében a határidő előtti rövid időintervallumban megnövekszik a rendszerben egyszerre tartózkodó felhasználók száma, és állományok feltöltésével esetlegesen túlterhelik a rendszer hálózatát, adatbázisát és nem előrelátó üzemeltetés esetén a tárhely szabad helyének méretében is kritikus szintet érhetnek el.

\subsubsection{Kurzus online teszt, vagy vizsga kitöltés (határ)ideje}

Egy oktatási rendszerben meg lehet határozni olyan időintervallumokat, amelyek egy kurzus tesztjének kitöltésére engedélyezett időszakai. A tesztet az intervallum elejétől a végéig lehetséges kitölteni, azon kívül a teszt kitöltése letiltott funkció. Ezzel a felhasználók arra vannak kényszerítve, hogy az adott intervallumon belül bejelentkezzenek a rendszerbe, és kitöltsék a megadott tesztet.

Mivel az időintervallum meghatározott (az üzemeltetés is könnyen tudomást szerezhet róla), és a várható felhasználói létszám is ismert (az adott kurzuson résztvevő felhasználók száma a maximum), azért viszonylag jól fel lehet készülni erre az erőforrással kapcsolatos igényváltozásra. Természetesen itt sem tudjuk 100\%-osan meghatározni, hogy melyik időpillanatban hány felhasználó lesz a rendszerben, és a felhasználói viselkedéstől is nagyban függ az eloszlás, de maximális értékeket meghatározhatunk. Persze nem biztos, hogy ez költség szempontjából az optimális megoldás.

\subsubsection{Egyéb a kurzussal kapcsolatos offline számonkérés}

Napjainkban egyre több oktatási anyag kerül fel online tárhelyre, amelyet az LMS-ek alapból támogatnak. Egy-egy számonkérés előtt megnövekedhet ezen oktatási anyagok letöltésének száma, amely az anyag méretétől, számától és a kurzusra jelentkezett felhasználók számától függően terhelheti az adatbázist és a hálózatot.

Ebben az esetben a feltöltésekhez hasonlóan nem lehetséges biztos modellt alkotni az erőforrásigények változásáról, hiszen itt is nagyban függünk a felhasználói viselkedéstől. Míg folyamatosan készülő diákok az egész félévben elosztott terhelést jelentenek, addig az utolsó pillanatosok a számonkérés előtt nem sokkal terhelhetik a rendszert. 

\subsubsection{Online előadás közvetítés}

Az Internet térnyerésével és a széles sávú kapcsolatok terjedésével megjelent az \angolul{online stream} lehetősége. Egy ilyen közvetítés egy bizonyos időintervallumban terhelheti a hálózatunkat. Az elérhetőségének korlátozásával (pl. csak az adott kurzust felvett felhasználók nézhetik) a maximális nézőszámot is meg tudjuk előre határozni. Tehát összességében egy ilyen eseményre viszonylag jól fel tudjuk készíteni a rendszerünket erőforrások szempontjából korábbi hálózati kihasználtságok statisztikái alapján.  

\subsubsection{Audiovizuális tananyagokkal rendelkező kurzus számonkérésének ideje}

Ez az eset az online közvetítés és a számonkérések egyvelege. Mivel a számonkérés ideje rögzített, így addig az időpontig számíthatunk arra, hogy a rendszerünket az adott kurzus felhasználói terhelni fogják. A terhelés főleg a hálózatot fogja érinteni.

Nagyon eltérő terheléseket kaphatunk attól függően, hogy az oktatási anyag letölthető-e vagy csak online nézhető. Az előbbi esetben nagyobb az esély az időben jobban szétkenődő erőforrásigény növekedésekre, míg az utóbbinál a határidő előtt nagy konkurens felhasználói számmal és igénynövekedéssel kell számolnunk. Ennek oka lehet, hogy az online elérhető anyagot a számonkérés előtt nem sokkal fogják megnézni a felhasználók, amivel a rendszerünket terhelik. Ellenben a letölthető anyag esetében meg van az a lehetőség, hogy néhány felhasználó már jóval a határidő előtt letölti azt, így csökkentve a maximális felhasználók számát a kritikus időpontban.

Látható, hogy az eltérő oktatási rendszerrel kapcsolatos események különböző módon befolyásolják az egyes erőforrásigényeket. Ezek között vannak olyanok, amelyek csak egy szűkebb felhasználói kört érintenek, ebből kifolyólag a lehetséges maximális igény meghatározható, míg nagyobb csoportok esetén csak körülbelüli értékekkel dolgozhatunk. Ugyanakkor az is megállapítható, hogy a felhasználók viselkedése nagyban befolyásolja a bekövetkező változásokat. 

\section{Modellek}\label{sec:modellek}

Az LMS-ek üzemeltetésének legnagyobb problémája, hogy nem rendelkezünk olyan modellekkel, amelyekkel 100\%-osan előre tudnánk jósolni a rendszer zavartalan működéséhez, az áteresztőképességének szinten tartásához szükséges erőforrások mennyiségét.

A piacon igen sok terhelés tesztelő alkalmazást lehet találni. Ezek közül az egyik legismertebb az Apache JMeter (\href{https://jmeter.apache.org/}{https://jmeter.apache.org/}). Ez egy igen részletesen konfigurálható, elsősorban webes alkalmazások funkcionális terhelés tesztjeire készített asztali alkalmazás.

Valószínűsíthető, hogy a Neptun rendszer üzemeltetése is hasonló szoftverrel próbálta tesztelni az infrastruktúrájának terhelhetőségét, de ahogy láthattuk, ez nem vezetett célra. Ezekkel a szoftverekkel meg tudjuk vizsgálni, hogy a rendszerünk mekkora maximális terhelést visel el, de azt már nem tudjuk meghatározni, hogy a való életben mekkora lesz ez az érték. A probléma itt is, mint az informatika sok más területén, a felhasználó és annak pontosan nem előrejelezhető viselkedése, amelyeket csak statisztikai elemzésekkel tudunk megjósolni.

A Neptun esetében is megfigyelhető, hogy egy kurzus- vagy tárgyfelvételi időszak kezdetén maximális az aktív felhasználók száma, majd ezután az idő elteltével rohamosan csökken. Ez csak általában igaz, hiszen bemutattunk egy olyan esetet is, amikor nem következett be az elvárt roham, mert a felhasználók már korábban elintézhették a tárgyfelvételt, ezért csak az időben szélesen elosztva jelentek meg átlagos értékek a grafikonjainkon, amikor is néhány felhasználó valószínűleg véglegesítette a tárgyait.

Hasonlóan nem teljesen kiszámítható egy kurzus számonkérése előtti felhasználói érdeklődés. Hiszen előfordulhat, hogy két olyan kurzus esetén, amely rendelkezik írásos és audiovizuális oktatási anyaggal, eltérő módon az egyik kurzus esetében csak az írásos segédanyagot, a másik esetben pedig a multimédiás tartalmat fogják igénybe venni, a rendszer szempontjából ezzel eltérő erőforrásigényeket generálva.

\subsection{Lehetséges modell alkotások}

Az oktatási rendszerek esetében egy lehetséges modellalkotási lehetőség lehet az összegyűjtött monitorozási, naplózási adatok statisztikai elemzése. Ezekkel az adatokkal valamennyire jósolható egy esemény által igényelt erőforrások mennyisége, amelynek segítségével akár proaktívan is be lehet avatkozni a rendszer működésébe.

\Aref{fig:neptun_003}., \ref{fig:neptun_004}. és \ref{fig:neptun_005}.~ábrákon látható grafikonokból is le lehet vonni következtetéseket a felhasználók és a rendszer felé irányuló kérések számának eloszlásáról. Hasonló módon a Munin (\href{http://munin-monitoring.org/}{http://munin-monitoring.org/}) nevű grafikus monitorozó eszközzel megoldható, hogy az LMS egyes eseményeit (pl. aktuális felhasználók száma, hálózati eszközök kihasználtsága stb.) grafikonok segítségével jellemezzük. Persze mindezen grafikusan ábrázolt adatoknak csak akkor van értelme, ha mellette azt is tudjuk, hogy az éppen vizsgált időintervallumban milyen oktatással kapcsolatos események történtek (pl. teszt kitöltés, online előadás stb.). 

Tehát az oktatástámogató rendszerekre jellemző erőforrásigény változások esetén a rendszer megfelelő működését úgy tudjuk biztosítani, ha korábbi monitorozási adatok, személyes tapasztalatok, a rendszer használatából eredő események alapján megpróbálunk egy statisztikai elemzésen alapuló modellt felállítani, amelynek segítségével előre tudjuk jelezni az erőforrásigények változását.
